3.1 Inleiding
-------------

In dit hoofdstuk zullen we het eindresultaat behandelen. Zowel de
werking als de gebruikte structuur van het programma zal aan bod komen.
Om de tekst niet onnodig ingewikkeld te maken, zal de tekst niet te ver
in detail treden. Bij de bespreking van de werking zullen dus niet alle
methodes van het programma worden uitgediept. Er zal enkel worden
uitgelegd wat het programma kan. De gebruikte algoritmes en strategieÃ«n
worden echter wel verduidelijkt. Verder schetsen we een algemeen beeld
van de structuur voor een zicht te krijgen op het programma.

Bij de start van onze masterproef is het programma opgedeeld in twee
aparte gedeelten. Enerzijds worden de beschikbare modules opgebouwd aan
de hand van de XML-bestanden. En anderzijds hebben we het venster waar
de schakeling kan getekend worden. Deze delen van het programma zijn
vervolgens samengevoegd. Als derde groot deel van het programma is er de
simulatie zelf. In volgende paragrafen worden deze delen verder in
detail besproken.


