[]{#anchor}Woord vooraf

Deze masterproef is een laatste stap in de opleiding van Academische
Master Industriële Wetenschappen, Elektronica-ICT. Hiermee zetten we
onze opgedane kennis om in de praktijk. Graag willen we dan ook de
personen bedanken die mee hebben geholpen deze masterproef mogelijk te
maken.

Eerst willen we onze promotor en opdrachtgever prof. Dr. Ir. Wim Dehaene
bedanken . Hij heeft ons de mogelijkheid gegeven deze masterproef uit te
voeren. Ook willen we onze schoolpromotor ing. Leo Rutten bedanken voor
zijn advies en begeleiding. Tevens gaat een woord van dank uit naar de
heer Jos Creyns voor het nakijken van de tekst.

Verder bedanken we ook onze ouders. Zonder hen hadden we de mogelijkheid
niet gehad om deze opleiding te voltooien. Ten slotte willen we onze
familie en vrienden, in het bijzonder de heer Renaat Sijbers, bedanken.
Zij gaven ons morele en praktische steun tijdens dit eindwerk in het
bijzonder en onze gehele opleiding in het algemeen.

[]{#anchor-1}Inhoudsopgave

[]{#anchor-2}Lijst van illustraties

[]{#anchor-3}Verklarende woordenlijst

CPU………………………. Central Processing Unit

API……………………….. Application Programming Interface

GUI………………………. Graphical User Interface

JVM……………………… Java Virtual Machine

JRE………………………. Java Runtime Environment

IDE………………………. Integrated Development Environment

UML……………………... Unified Modelling Language

XML……………………... Extensible Markup Language

HTML……………………. HyperText Markup Language

DOM……………………... Document Object Model

SAX………………………. Simple API for XML

XPP3……………………… XML Pull Parser 3rd edition

[]{#anchor-4}Abstract

Het departement Elektrotechniek (ESAT) van de KULeuven voert samen met
de RVO-society het project “IR13: ingenieurs van 13 jaar” uit. Het doel
van dit project is om jongeren kennis te laten maken met typische
ingenieursvaardigheden. Zo maken de leerlingen een schakeling met
logische modules, waarmee dan een omgebouwde legotrein wordt
aangestuurd. Het doel van deze masterproef is om een programma te
ontwerpen waarin de leerlingen de schakeling kunnen maken en simuleren.

De simulator is ontworpen in de programmeertaal Java en met behulp van
XML. Tevens maakt het programma gebruik van 2 externe bibliotheken. Een
eerste bibliotheek is Piccolo, die zorgt voor de grafische voorstelling
van de schakelingen. Een tweede bibliotheek is Xstream, die de gegevens
uit XML-bestanden inleest. Het systeem werd stap voor stap opgebouwd,
waarbij alle tussenresultaten een werkend geheel vormen.

Het eindproduct is een simulator van het IR13-systeem met een
gebruiksvriendelijke grafische *interface*. De grafische interactie bij
de simulatie is zo dicht mogelijk bij de realiteit gehouden zodat ze
duidelijk is voor de gebruiker. Bovendien worden enkele veelgemaakte
fouten automatisch gedetecteerd en gesignaleerd. Verder kunnen
aanpassingen aan de modules eenvoudig doorgevoerd worden in de
XML-bestanden.


